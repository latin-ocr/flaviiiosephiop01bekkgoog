146 ΤΟΥ IOYAAIKOT ΠΟΛΕΜΟΥ

σεται. πρὶν κληθῆναι δὲ αὐτὸν ὑπὸ τοῦ Καίσαρος,
ὄναρ ἰδεῖν φασὶ τοιόνδε. ἔδοξεν ὁρᾶν στάχυς ἐννέα,
πλήρεις καὶ μεγάλους, ὑπὸ βοῶν καταβιβρωσκομένους.
μεταπεμψάμενος δὲ τοὺς μάντεις καὶ τῶν Χαλδαίων τι-
νάς, ἐπυνθάνετο τί σημαίνειν δοκοῖεν. ἄλλων δὲ ἄλλως ⁵
ἐξηγουμένων, Σίμων τις Ἐσσαῖος τὸ γένος ἔφη τούς μὲν
στάχυς ἐνιαυτοὺς νομίζειν, τούς δὲ βοῦς μεταβολὰς
πραγμάτων διὰ τὸ τὴν χώραν ἀροτριῶντας ἀλλάσσειν,
ὥστε βασιλεύσειν μὲν αὐτὸν τὸν τῶν σταχύων ἀριθμόν,
ἐν ποικίλαις δὲ πραγμάτων μεταβολαῖς γενόμενον τε· ιο
λευτήσειν. ταῦτα ἀκούσας Ἀρχέλαος μετὰ πέντε ἡμέρας
ἐπὶ τὴν δίκην μετεκλήθη. ·

4 ἄξιον δὲ μνήμης ἡγησάμην καὶ τὸ τῆς γυναικὸς
αὐτοῦ Γλαφύρας ὄναρ, ἥπερ ἦν θυγάτηρ μὲν Ἀρχελάου
’τοῦ Καππαδοκων βασιλέως, γυνὴ δ’ Ἀλεξάνδρου γεγοι- ¹⁵
νυῖα τὸ πρωτον, ος ἦν ἀδελφὰς μὲν Ἀρχελάου περὶ οὗ
διέξιμεν, υίὸς δ’ Ηρεόδου τοῦ βασιλέως, ὑφ’ οὗ καὶ
ἀνῃρέθη καθάπερ προδεδηλώκαμεν, μετὰ δὲ τὸν ἐκεί·-
νου θάνατον συνῴκησεν Ἰόβᾳ τῷ βασιλεύοντι Λιβύης,
οὗ τελευτήσαντος ἐπανελθοῦσαν αὐτὴν καὶ χηρεύουσαν m
παρα τῷ πατρὶ θεασάμενος ὁ ἐθνάρχης Ἀρχέλαος ἐπὶ
τοσοῦτον ἔρωτος ἦλθεν ωστε παραχρῆμα τὴν συνοικοῦ-
σαν αύτῷ Μαριάμμην ἀποπεμψάμενος ἐκείνην ἀγαγέ-
σθαι. παραγενομένη τοίνυν είς Ἰουδαίαν, μετ’ ὀλίγον
τοῦ ἀφίξεως χρόνον, ἔδοξεν ἐπιστάντα cdv Ἀλέξανδρον αι
αὐτῇ λέγειν“ ἀπέχρη μὲν ο κατὰ Λιβύην σοι γάμος, σύ
δὲ οὐκ ἀρκεσθεῖσα τούτῳ πάλιν ἐπὶ τὴν ἐμὴν ἑστίαν
ἀνακάμπτεις, τρίτον ανδρα, καὶ ταῦτα τὸν ἆδελφόν,αἷ
τολμηρά , τὸν ἐμὸν ᾑρημένη. πλὴν ού περιόψομαι τὴν
υβριν, ἀπολήψομαι δέ σε καὶμὴ θέλουσαν.” τοῦτο διη- a·
γησαμένη τὰ ὄναρ δύο μόλις ἡμέρας ἐβίω.

8 j τῆς δὲ Ἀρχελάου χώρας είς ἐπαρχίαν περιγραφεί-

