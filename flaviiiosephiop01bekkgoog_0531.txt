ΛΟΓΟΣ ΔΕΥΤΕΡΟΣ 155

ίκεσίαν, πρηνεῖς καταπεσόντες ἐπὶ πέντε ἡμέρας καὶ
νύκτας ἴσας ἀκίνητοι διεκαρτέρουν. τῇ δὲ ἑξῆς ὁ Πι- 3
λᾶτος καθίσας ἐπὶ βήματος ἐν τῷ μεγάλω σταδίῳ, καὶ
προσκαλεσάμενος τὸ πλῆθος ὦς ἀποκρίνεσθαι δῆθεν
³ αὐτοῖς θέλων, δίδωσι τοῖς στρατιώταις σημεῖον ἐκ συν-
τάγματος κυκλώσασθαι τοὺς Ἰουδαίους τοῖς ὅπλοις.
περιστάσης δὲ τριστοιχεὶ τῆς φάλαγγος, os Ἰουδαῖοι
μὲν ἀχανεῖς ἦσαν πρὸς τὸ ἀδόκητον τῆς ὅψεως, Πιλᾶ-
τος δὲ κατακόψειν εἰπών αὐτούς εἰ μὴ προσδέξαιντο τὰς
ιο Καίσαρος εἰκόνας, γυμνοῦν τά ξίφη τοῖς στρατιώταις
ἔνευεν. oc δὲ Ἰουδαῖοι καθάπερ ἐκ συνθήματος ἀθρόοι
καταπεσόντες καὶτοὺς αὐχένας παρακλίναντες ἑτοίμους
είς ἀναίρεσιν σφᾶς ἐβόων μᾶλλον ἦ τὸν νόμον παρα-
βῆναι. ὑπερθαυμάσας δ’ ὁ Πιλᾶτος τὸ τῆς δεισιδαιμο-
15 νίας ἄκρατον, ἐκκομίσαι μὲν αὐτίκα τὰς σημαίας Ἱερο-
σολύμων κελεύει, μετὰ δὲ ταῦτα ταραχὴν ἑτέραν ἐκίνει, 4
τὸν ἱερὸν θησαυρόν (καλεῖται δὲ κορβανᾶς) είς κατα-
γωγὴν ὑδάτων ἐξαναλίσκων. κατῆγε δὲ ἀπὸ τετρακο- ,
σίων σταδίων. πρὸς τοῦτο τοῦ πλήθους ἀγανάκτησις ἦν,
w καὶ τοῦ Πιλάτου παρόντος είς Ἱεροσόλυμα περιστάντεςκ
τὸ βῆμα κατεβόων. ὂ δέ (προῄδει γὰρ αὐτῶν τὴν ταρα-
χήν) τῷ πλήθει τοὺς στρατιώτας ἐνόπλους ἐσθήσεσιν
ἰδιωτικαῖς κεκαλυμμένους ἐγκαταμίξας, καὶ ξίφει μὲν
” χρήσασθαι κωλύσας , ξύλοις δὲ παίειν τούς κεκραγότας
τε ἐγκελευσάμενος, σύνθημα δίδωσιν ἀπὸ τοῦ βήματος,
τυπτόμενοι δ’ οἱ Ἰουδαῖοι πολλοὶ μὲν ὑπὸ τῶν πληγῶν,
πολλοὶ δ’ ὑπὸ σφῶν αὐτῶν ἐν τῇ φυγῇ καταπατηθέντες
ἀπώλοντο. πρὸς δὲ τήν συμφορὰν τῶν ἀνῃρημένων
καταπλαγὲν τὸ πλῆθος ἐσιώπησε.
³0 κάν τούτῳ κατήγορος Ἡρώδου τοῦ τετραρχοῦντος 5
Ἀγρίππας υίὸς Ἀριστοβούλου, ὃν. ὁ πατὴρ Ἡρώδης
ἀπέκτεινε, παραγίνεται πρὸς Τιβέριον. τοῦ δὲ μὴ προσ-

