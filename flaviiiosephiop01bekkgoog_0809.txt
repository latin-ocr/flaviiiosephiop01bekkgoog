ΛΟΓΟΣ ΠΕΜΠΤΟΣ · ,69

ταλάντου, μετὰ ταῦτα δὲ ῶς οὐδὲ ποηλογεῖν ἔτι οἶόν τε
ἦν περιτειχισθείσης τῆς πόλεως, προελθεῖν τινὰς εἰς
τοσοῦτον ἀνάγκης ῶστε τὰς ἀμάρας ἐρευνῶντας καὶ πα-
λαιὸν ὄνθον βοῶν προσφέρεσθαι τὰ ἐκ τούτων σκύβαλα,

ε καὶ τὸ μηδὲ ὄψει φορητὸν πάλαι τότε γενέσθαι τροφήν.
ταῦτα Ῥωμαῖοι μὲν ἀκούοντες ἠλέησαν, οἰ στασιασταὶ
δὲ καὶ βλέποντες οὐ μετενόουν , ἀλλ’ ἠνείχοντο μέχρις
αὐτῶν προελθεῖν· πεπήρωντο γὰρ ὑπὸ τοῦ χρεῶν, ο
τῇ τε πόλει καὶ αὐτοῖς ἤδη παρῆν.

 

ΛΟΓΟΣ ΕΚΤΟΣ.

 

ιο ’ Τὰ μὲν οὖν τῶν Ἱεροσολύμων πάθη προύκοπτε καθ’ l
ἡμέραν ἐπὶ τὸ χεῖρον, τῶν τε στασιαστῶν μᾶλλον πα-
ροξυνομένων ἐν ταῖς συμφοραῖς καὶ τοῦ λιμοῦ μετα τὸν
δῆμον ἤδη κάκείνους νεμομένου· τό γε μὴν πλῆθος
τῶν σεσωρευμένων ἀνὰ τὴν πόλιν πτωμάτων ὄψει τε

ιε φρικῶδες ἦν καὶ λοιμώδη προσέβαλλεν ὀσμήν, πρός τε
τὰς ἐκδρομὰς ἐμπόδιον τοῖς μαχομένοις. ῶσπερ γὰρ διὰ
παρατάξεως φόνῳ μυρίῳ γεγυμνασμένους χωροῦντας
ἔδει τὰ σῶματα πατεῖν. οἳ δὲ ἐπιβαίνοντες οὔτε ἔφριτ-
tw οὔτε ἠλέουν οὔτε κληδόνα κακὴν σφῶν αὐτῶν ὑπε-

2· λάμβανον τὴν εἰς τούς κατοιχομένους ὕβριν · πεφυρ-
μένοι δ’ ὁμοφύλῳ φόνῳ τὰς δεξιάς, ἐπὶ τὸν πρὸς τούς
ἀλλοφύλους πόλεμον ἐξέθεον, ὀνειδίζοντες, ἔμοιγε δο-
κεῖ, τὸ θεῖον εἰς βραδύτητα τῆς ἐπ’ αὐτοῖς κολάσεως·
οὗ γὰρ ἐλπίδι νίκης ὃ πόλεμος, ἤδη δὲ ἀπογνώσει σω-

2⁸ τηρίας ἐθρασύνετο. Ῥωμαῖοι δέ , καίτοι πολλὰ περὶ τὴν
τῆς ὕλης συγκομιδὴν ταλαιπωρούμενοι , τὰ χώματα
διήγειραν μιᾷ καὶ εἴκοσι ἡμέραις, κείραντες, ῶς προε ”

