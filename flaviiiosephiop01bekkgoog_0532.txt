156 , Tor IOYAAEKOY ΠΟΛΕΜΟΥ

δεξαμένου τὴν ,κατηγορίαη μένων ἐπὶ Ῥώμης τούς τε
ἄλλους τών γνωρίμων ἐθεράπευε, καὶ μάλιστα τὸν Γερ-
μανικοῦ παῖδα Γάιον, ἰδιώτην ἔτι ὄντα. καὶ δή ποτε
ἑστιῶν αὐτὸν τά τε ἄλλα ποικίλως ἐφιλοφρονεῖτο, καὶ
τελευταῖον τὰς χεῖρας ἀνατείνας φανεραῖς ηὔξατο θᾶττον ⁸
αύτόνθεάσασθαι τών ὅλων δεσπότην, ἀποθανόντος Τι-
βερίου. τοῦτό τις τών οἰκετῶν αὐτοῦ διαγγέλλει Τιβε-
ρίῳ, καὶ ὃς ἀγανακτήσας εἵργνυσι τόν Ἀγρίππαν καὶ
μετ’ αἰκίας εἶχεν ἐπὶ μῆνας ἓξ ἐν δεσμωτηρίῳ, μέχρις
αὐτὸς ἐτελεύτησεν ἡγεμονεύσας ἔτη δύο πρὸς τοῖς εἴκοσι ¹⁰
6 καὶ τρεῖς ἡμέρας ἐπὶ μησὶν ἓξ. ἀποδειχθεὶς δὲ Γάιος
Καῖσαρ ἀνίησί τε τών δ εσμών τὸν Ἀγρίππαν, καὶ’ τῆς
Φιλίππου τετραρχίας (ἐτεθνήκει γὰρ οὗτος) καθίστησι
βασιλέα. παραγενόμενος δὲ είς τὴν ἀρχὴν Ἀγρίππας
φθόνῳ τὰς Ἡρώδου τοῦ τετράρχου διήγειρεν ἐπιθυμίας. 1⁸
ἐνῆγε δὲ μάλιστα τοῦτον είς ἐλπίδα βασιλείας Ἡρω-
διὰς ἡ γυνή, κατονειδίζουσα τὴν ἀργίαν, καὶ φαμένη
παρὰ τό μὴ βούλεσθαι πλεῖν ἐπὶ Καίσαρα στερίσκεσθαι
μείζονος ἀρχῆς· ὅπου γὰρ Ἀγρίππαν ἐξ ἰδιώτου βασι-
λέα πεποίηκεν, ἦ πού γε ἀν ἐκεῖνον διαναστήσειεν ἐκ 2⁸
τετράρχου. τούτοις ἀναπεισθεὶς Ἡρώδης ἧκε πρὸς
Γαιον, υφ’ ου τῆς πλεονεξίας ἐπιτιμαται φυγῇ εἰς
Ἱσπανίαν· ἠκολούθησε γὰρ αύτῷ κατήγορος Ἀγρίππας,
ᾧ καὶ τὴν τετραρχίαν τὴν ἐκείνου προσέθηκε Γάιος.
καὶ Ἡρώδης μὲν ἐν Ἱσπανία, συμφυγούσης αὐτῷ ²⁵
10 καὶ τῆς γυναικός, τελευτᾷ · Γᾶιος δὲ Καῖσαρ ἐπὶ τοσοῦ-
τον ἐξύβρισεν εἰς τὴν τύχην ὥστε θεὸν μὲν αὑτὸν καὶ
δοκεῖν καὶ βούλεσθαι καὶ καλεῖσθαι, τών τε εὐγενεστά-
των ἀνδρῶν ἀκροτομῆσαι τὴν πατρίδα, ἐκτεῖναι δὲ τὴν
ἀσέβειαν καὶ ἐπὶ Ἰουδαίους. Πετρώνιον γοῦν μετὰ ³⁰
στρατιᾶς ἐπὶ Ἱεροσολύμων ἔπεμψεν ἐγκαθιδρύσοντωτῷ
ναῷ τούς ἀνδριαντας αὐτοῦ, προστάξας, εί μὴ δέξαιντο

