260 ΑΡΧΑΙΟΑΟΓΙΑΣ

μέντοι διαδοχὴν τῆς ἀρχῆς τὸν ἀδελφὸν Μονόβαζον
ἐκέλευε πῦιραλαβετν, ἀμειβόμενος αὐτὸν οτι κατά τὴν
ἀποδημίαν αὐτοῦ, μετὰ τὸν τοῦ πατρὸς αὐτοῦ θάνα-

, τον, πιστῶς φυλάξειεν αὐτῷ τὴν δυναστείαν. ἡ δὲ μή·-
τηρ Ἑλένη τὸν τοῦ παιδὸς θάνατον ἀκούσασα βαρέως 5
μὲν ἤνεγκεν, ὥς εἰκὸς μητέρα στερομένην εὐσεβεστά·
του παιδός, παραμυθίαν δὲ ὅμως εἶχε τὴν διαδοχὴν
ἀκούσασα είς τὸν πρεσβύτερον αὐτῆς υίόν ἥκουσαν,
καὶ πρὸς αὐτὸν ἔσπευδεν. παραγενομένη δὲ εἰς τὴν
Ἀδιαβηνὴν οὗ πολὺν Ἰζάτῃ τῷ παιδὶ χρόνον ἐπεβίω* w
σεν, ἀλλὰ τῶ γήραι καὶ τῷ τῆς λυπης ἀλγήματι πιεζο-
μένη ταχέως ἀπέψυξεν. ὅ δὲ Μονόβαζος τά τε ἐκείνης

, ὀστᾶ καὶ τὰ τοῦ ἀδελφοῦ πέμψας εἰς ςἸεροσόλυμα, θά-
ψαι προσέταξεν ἐν ταῖς πυραμίσιν ἃς ἦ μήτηρ κατε-
σκευάκει, τρεῖς τὸν ἀριθμόν, τρία στάδια τῆς των Ie·- ιτ»
ροσολυμιτῶν πόλεως ἀπεχούσας.

ἀλλὰ Μονόβαζος μὲν ο βασιλευς οσα κατὰ τὸν τῆς

5 ζωῆς χρόνον ἔπραξεν, ὕστερον ἀπαγγελοῦμεν· Φάδου
δε τῆς Ἰουδαίας ἐπιτροπεύοντος γόης τις ἀνήρ , Θευδᾶς ¹
ὀνόματι , πείθει τὸν πλεῖστον ὄχλον ἀναλαβόντα τὰς 2⁰2
κτήσεις ἕπεσθαιΙ πρὸς τὸν Ἰορδάνην ποταμὸν αὐτῷ ·
προφήτης γὰρ ἔλεγεν εἶναι, καὶ προστάγματι τὸν πο-
ταμόν σχίσας δίοδον ἔφη παρέξειν αὐτοῖς ῥᾳδίαν. καὶ
ταῦτα λέγων πολλοὺς ἠπάτησεν. οὐ μὴν εἴασεν αὐτοῦς
τῆς ἀφροσύνης ὄνασθαι Φάδος, ἀλλ’ ἐξέπεμψεν ἴλην 25'
ἱππέων ἐπ’ αὐτούς, ἥτις ἀπροσδόκητος ἐπιπεσοῦσα
πολλοὺς μὲν ἀνεῖλε πολλοὺς δὲ ζῶντας ἔλαβεν· αὐτόν
τε τὸν Θευδᾶν ζωγρήσαντες ἀποτέμνουσι τὴν κεφαλὴν
καὶ κομίζουσιν εἰς Ἰεροσόλυμα,

τά μὲν οὖν συμβάντα τοῖς Ἰουδαίοις κατὰ τους εο
Κουσπίου Φάδου τῆς ἐπιτροπῆς χρόνους ταῦτα έγέ-
2 νετο· ἦλθε δὲ Φάδω Τιβέριος Ἀλέξανδρος διάδοχος,

ἱ

