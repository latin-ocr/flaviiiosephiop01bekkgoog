164 ΤΟΥ ΙΟΥΔΑΙΚΟΤ ΠΟΛΕΜΟΥ

μὰν καλουμένηνκώμην, ἥτις ἐν τῷ μεγάλῳ πεδίῳ κεῖ-
ται τῆς Σαμαρείτιδος, πολλῶν ἀναβαινόντων Ἰουδαίων
ἐπὶ τὴν ἑορτὴν ’ἀναιρεῖταί τις Γαλιλαῖος. πρόςτοῦτο
πλεῖστοι μὲν ἐκ τῆς Γαλιλαίας συνέδραμον ῶς πολε-
μήσοντες τοῖς Σαμαρεῦσιν, οἱ γνώριμοι δὲ αὐτῶν ἐλ- ε
θόντες πρὸς Κούμανον ἠντιβόλουν πρὶν ἀνηκέστου πά-
θους εἰς τὴν Γαλιλαίαν διαβάντα τιμωρήσασθαι τοῦς
αἰτίους τοῦ φόνου· μόνως γὰρ ἂν οὕτως διαλυθῆναι

, πρὸπολέμον τὸ πλῆθος. Κούμανος μὲν οὖν ἐν δευ-
τέρῳ τὰς ἐκείνων ἱκεσίας τῶν ἐν χερσὶ πραγμάτων ιο

4 θέμενος ἀπράκτους ἀπέπεμψε τοῦς ἱκέτας, ἀγγελθὲν δὲ
τὸ πάθος είς Ἱεροσόλυμα τοῦ πεφονευμένου τὰ πλήθη
συνετάραξε, καὶ τῆς ἑορτῆς ἀφέμενοι πρὸς τὴν Σαμά-
ρειαν ἐξώρμησαν ἀστρατήγητοι καὶ μηδενὶ τῶν ἀρχόν-
των κατέχοντι πειθόμενοι. τοῦ λῃστρικοῦ δὲ αὐτῶν ιε

, α ὶκαὶ στασιώδους Δειναίου τις υἱὸς Ἐλεάζαρος καὶ Ἀλέ-

ξανδρος ἐξῆρχον, οἳ τοῖς ὁμόροις τῆς Ἀκραβατηνῆς
τοπαρχίας προσπεσόντες αύτούς τε ἀνῄρουν μηδεμιᾶς
ἡλικίας φειδῶ ποιούμενοι, καὶ τὰς κώμας ἀνεπίμπρα-

5 σαν. Κούμανος δὲ ἀναλαβών ἀπὸ τῆς Καισαρείας ω
μίαν ἴλην ἱππέων καλουμένην Σεβαστηνῶν ἐξεβοήθει
τοῖς πορθουμένοις, καὶ τῶν περὶ τὸν Ἐλεάζαρον πολ-
λοὺς μὲν συνέλαβε πλείστους δὲ ἀπέκτεινε. πρὸς δὲ
τὸ λοιπὸν πλῆθος τῶν πολεμεῖν τοῖς Σαμαρεῦσιν ὥρ-
μημένων οἱ ἄρχοντες τῶν Ἱεροσολύμων ἐκδραμόντες 2⁵
σάκκους ἀμπεχόμενοι καὶ τέφραν τῶν κεφαλῶν κατα-
χέοντες ἱκέτευον ἀναχωρεῖν, καὶ μὴ διὰ τὴν εἰς Σαμα-
ρεῖς ἄμυναν ἐπὶ Ἰεροσόλυμα Ῥωμαίους παροξύνειν,
ἐλεῆσαι δὲ τὴν, πατρίδα καὶ τὸν ναὸν τέκνα τε καὶ γυ-
ναῖκας ἰδίας, καὶ μὴ πάντα κινδυνεύειν δι’ ἑνὸς ἐκδικίαν ³0
Γαλιλαίου παραπολέσθαι. τούτοις πεισθέντες οἱ 'Iov-
δαῖοι διελύθησαν. ἐτράποντο δὲ πολλοὶ πρὸς λῃστείαν

